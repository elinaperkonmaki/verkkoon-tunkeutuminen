# h3 Cyber Security Nordic 2025

## Cyberwatch Finland

messuilla pysähdyin juttelemaan Cyberwatch Finlandin ständillä. Yrityksestä ammattimainen fiilis, keskustelu ei
mennyt tekniseen nippelitietoon, vaan heidän lähestymistapansa kyberturvallisuuteen oli paljon isompi kokonaisuus.
He puhuivat strategisesta johtamisesta, tilannetietoisuudesta ja siitä, miten turvallisuus pitäisi nähdä osana koko organisaation toimintaa ei pelkästään IT-osaston vastuuna.

Cyberwatch Finland on suomalainen asiantuntijayritys, joka keskittyy strategiseen kyberturvallisuuteen ja tilannekuvaan. He auttavat organisaatioita hahmottamaan,
mitä kyberympäristössä tapahtuu ja miten se voi vaikuttaa omaan toimintaan. Käytännössä he siis rakentavat kokonaiskuvaa uhkista, riskeistä ja toimintaympäristön muutoksista,
jotta yrityksen johto pystyisi tekemään päätöksiä tiedon pohjalta eikä vain reagoimaan asioihin jälkikäteen.

He kertoivat myös omasta Cyberwatch Platform -alustastaan, joka kokoaa ja analysoi dataa eri lähteistä ja tekee siitä reaaliaikaisen tilannekuvan. Sen avulla organisaatiot voivat
seurata, mitä heidän ympärillään tapahtuu ja millaisia uhkia omaan toimintaan liittyy. Työkalu kuulosti aika käytännölliseltä – siltä, että se ei ole pelkkä raportointijärjestelmä,
vaan oikeasti tukee päätöksentekoa ja reagointia.

Messukeskustelussa korostui ajatus siitä, että kyberturvallisuuden johtaminen on jatkuvaa työtä, ei mikään yksittäinen projekti. Se vaatii tiedon seuraamista, analysointia ja ymmärrystä siitä,
miten riskit liittyvät liiketoiminnan tavoitteisiin. Tämä jäi minulle erityisesti mieleen, koska se on asia, joka monessa organisaatiossa helposti unohtuu.

Pidin myös siitä, että Cyberwatch Finland lähestyy turvallisuutta laajemmin kuin vain teknisenä kysymyksenä. He puhuvat johtamisesta, vastuista ja yhteistyöstä tavalla, joka sopii hyvin suomalaiseen
toimintaympäristöön, missä organisaatiot ja resurssit vaihtelevat paljon. Heidän tapansa tehdä asioita vaikutti käytännönläheiseltä ja aidosti kehittävältä – ei siltä, että he vain tulisivat tekemään
raportin ja lähtevät pois, vaan että he haluavat oikeasti auttaa rakentamaan parempaa toimintamallia.

## YesWeHack

Juttelin myös YesWeHackin tiimin kanssa. Tämä yritys jäi mieleen vahvasti. Heidän toimintatapansa erosi selvästi monista muista. Kyse ei ole perinteisestä tietoturvakonsultoinnista
tai auditoinneista, vaan heidän koko ideansa pyörii bug bounty -ajattelun ympärillä. Käytännössä se tarkoittaa sitä, että eettiset hakkerit etsivät yritysten järjestelmistä haavoittuvuuksia ja saavat
löydöksistään palkkion.

Yritys on alun perin syntynyt eettisten hakkereiden yhteisön ympärille. Heidän alustansa yhdistää organisaatiot ja suuren määrän tietoturvatutkijoita eri puolilta maailmaa.
Kun yritys avaa oman ohjelmansa alustalle, se voi itse päättää onko se julkinen vai vain valituille tutkijoille rajattu. Ideana on, että löydöksistä maksetaan palkkio niiden vakavuuden ja merkittävyyden perusteella,
mikä ohjaa hakkerit keskittymään oikeasti olennaisiin asioihin.

He kertoivat että YesWeHack tarjoaa turvallisen alustan, jossa tutkijat voivat raportoida löytämänsä haavoittuvuudet ja yritykset hallita niitä kätevästi yhdestä paikasta. Heillä on myös oma triage-tiimi, joka arvioi
raporttien laatua ja vakavuutta, jotta asiakkaiden ei tarvitse itse käydä läpi valtavia määriä ilmoituksia. Lisäksi he auttavat yrityksiä rakentamaan niin sanotun “responsible disclosure policy” -prosessin eli
selkeän tavan, jolla kuka tahansa voi ilmoittaa havaitsemistaan haavoittuvuuksista turvallisesti ja hallitusti.

Keskustelussta jäi erityisesti mieleen se miten paljon he painottivat eettisyyttä ja vastuullisuutta. He eivät nähneet bug bounty -ohjelmia pelkkänä kilpailuna, vaan keinona rakentaa luottamusta yritysten
ja hakkeriyhteisön välille. Heidän mielestä on tärkeää, että organisaatiot avaavat kanavia ulkopuolisille tutkijoille sen sijaan, että sulkisivat silmänsä ongelmilta.

Oli myös virkistävää huomata, että he suhtautuivat omaan palveluunsa realistisesti. He eivät väittäneet bug bounty -mallia kaiken ratkaisevaksi keinoksi, vaan korostivat, että sen rinnalla pitää silti olla kunnollinen
sisäinen tietoturvahallinta ja perinteinen testaus kunnossa. Heidän mallinsa kuulosti myös aika kustannustehokkaalta, koska maksu perustuu vain löydettyihin virheisiin eikä pelkkään käytettyyn aikaan. Se tekee siitä
kiinnostavan vaihtoehdon yrityksille, jotka haluavat parantaa tietoturvaansa ilman valtavia jatkuvia kustannuksia.

YesWeHackin tiimistä jäi hyvä fiilis. Heidän tapansa puhua oli avoin, maanläheinen ja helposti ymmärrettävä. Heistä välittyo vilpitön halu tehdä verkosta turvallisempi paikka, ei vain liiketoiminnan
vuoksi vaan myös yhteisen vastuun näkökulmasta.
