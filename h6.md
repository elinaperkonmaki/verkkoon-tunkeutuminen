# h6 – WiFi
## a) Tutustuminen harjoitusympäristöön
Tutustuin WiFiChallengeLab:iin käynnistämällä valmiin VirtualBox-virtuaalikoneen, jossa on simuloitu langaton verkko ja asiakasympäristö, eli pääsi tutkimaan WiFi verkkoja täysin eristetyssä ympäristössä ilman oikeita laitteita. Labrassa näkee erilaisia langattomia verkkoja ja millaisia asetuksia niissä pyörii. Oli mielenkiintoista (ja vähän pelottavaa) huomata, miten paljon laitteet ja tukiasemat “puhuvat” koko ajan keskenään ilman että käyttäjä näkee sitä missään. Pelkästään seuraamalla niiden liikennettä sivusta sai käsitystä siitä mitä kaikkea ne paljastavat itsestään, esimerkiksi aiemmin käytettyjä verkkoja, laitteiden tietoja. Labrassa oli oma valvontatyökalu (Nzyme), jonka kautta pystyi katsomaan, milloin verkossa tapahtui jotain normaalista poikkeavaa tai mahdollisesti haitallista. Työkalu näytti listoja erilaisista “hälytyksistä”, kuten jos joku laite käyttäytyi oudosti tai jos verkossa oli näkynyt jotain, mikä voisi viitata hyökkäykseen. Oli hyvä nähdä omin silmin, miten langattomia verkkoja voidaan oikeasti valvoa ja mitä kaikkea voidaan huomata tällaisella työkalulla. Tämä labra teki WLAN maailmasta konkreettisemman. Ja jota pitää myös seurata ja suojata ihan eri tasolla kuin olin aiemmin tajunnut.
## b) Mitä opin ja mikä yllätti
Rehellisesti sanottuna tämä labra oli vähän pysäyttävä. Tiesin toki, ettei WiFi ole täydellisen turvallinen, mutta en ollut ihan tajunnut kuinka heikko se käytännössä onkaan. Yllätyin siitä miten avointa liikenne oikeasti on, kuten tukiasemat huutavat tietojaan koko ajan, laitteet paljastavat vanhoja verkkojaan probe requesteissä ja metadataa näkyy ilmassa enemmän kuin uskaltaa ajatella. Eri suojausmenetelmien erot konkretisoituivat, kun näkee omin silmin miten WEP on käytännössä pelkkä koriste, WPA2:n turvallisuus riippuu salasanan vahvuudesta ja WPA3:nkin suojaus murenee, jos laitteissa on fallbackeja päällä. Sitten Valetukiasemat, en ollut tajunnutkaan, miten helposti kuka tahansa voi kopioida SSID:n ja saada laitteen yhdistymään automaattisesti ellei käyttäjä tarkista sertifikaattia. Yritysverkkoihin liittyneet oletukset romahtivat.. Enterprise-WiFi on turvallinen vain silloin kun asetukset ja EAP-menetelmät ovat kunnossa ja miten pienetkin virheet tekevät verkosta haavoittuvan. WIDS järjestelmällä näki miten tärkeää jatkuva valvonta on ja ilman sitä moni hyökkäys jäisi huomaamatta. Kaikenkaikkiaan opin että WiFi on osa tietoturvaa, johon pitää suhtautua yhtä vakavasti kuin mihin tahansa muuhunkin kriittiseen järjestelmään.

## c) Miten suhtautumiseni WLANin turvallisuuteen muuttui?
Suhtautumiseni WLANin turvallisuuteen muuttui aikalailla. Olin vähän tuudittautunut siihen että “kunhan verkossa on salasana ja reititin on suht uusi niin ollaan turvassa” mutta nytpä ymmärrän, miten monimutkainen ja riskialtis kokonaisuus se on. Langaton verkko on koko ajan näkyvillä oleva ympäristö jota kuka tahansa voi tarkkailla. Samalla tuli selväksi, että välttämättä riskit eivät liity niinkään tekniikkaan vaan mitä käyttäjät ja laitteet tekevät, esimerkiksi laitteet muistavat vanhoja verkkoja, yhdistävät väärään tukiasemaan jos asetukset sallivat. Käytännön näkeminen teki todella vaikutuksen ja sai arvostamaan turvallisia asetuksia ihan eri tavalla kuin ennen.

Lähteet:
https://r4ulcl.com/posts/walkthrough-wifichallenge-lab-2.0/

